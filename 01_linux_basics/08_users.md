## Потребители и групи

За да получи достъп до функциите на Линукс, всеки потребител трябва да премине през процес на идентификация наречен **login**, 
където се въвежда потребителско име и парола. След въвеждане на правилна комбинация, потребителят се регистрира в операционната система и се асоциира с уникален идентификатор наречен **uid**, който представлява цяло положително число. 
Тъй като имената също трябва да са уникални, в практиката те се използват по-често от **uid** за идентифициране на потребителите.

От своя страна, всеки потребител принадлежи към една или повече потребителски групи. 
По този начин едни и същи атрибути или права могат да се задават едновременно на множество потребители, в зависимост от тяхната роля в системата.

Авторизацията за достъп до ресурсите в Линукс се осигурява, чрез тази концепция за потребители и групи. 
Например, операциите, които може да извършвате с файловете в ОС, зависят от правата, които притежава Вашият потребител и групата, към която принадлежи.
