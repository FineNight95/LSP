## Пренасочване на потоци

Линукс поддържа различни средства за работа с входно-изходните потоци, например:

- Операторът “по-голямо” **`>`** пренасочва изхода на програмите към файл, вместо да бъдат отпечатани на екрана. Ако файлът вече съществува, съдържанието му ще бъде изтрито и версия с новото съдържание ще бъде запазена.
- Операторът “двойно по-голямо” **`>>`** пренасочва изхода и го добавя към файл, ако вече съществува.
- Операторът “конвейер” **`|`** пренасочва изхода на програмата отляво като вход на програмата отдясно.
 
![12.png](12.png) 
 
В горния пример създаваме текстов файл **`file1.txt`**, който съдържа списък с файловете в текущата директория. Забележете, че файлът, който създадохме, също е в списъка. Първо се създава файлa, след това се изпълнява командата и изходът се запазва в него.

След това в същия файл отново добавяме листинга на текущата директория. 

В третия пример извеждаме списъка с файлове в текущата директория, пренасочваме го към командата **`head`**, която взима първите три реда, които се пренасочват към командата **`tail`**, която оставя само последния ред.
