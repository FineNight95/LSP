## Какво е системно програмиране?

**Системното програмиране**[^1] е дисциплина, която се занимава с разработката на **системен софтуер**  (_Термин на Английски език: System Software_). Характерно за системния софтуер е, че обикновено той взаимодейства пряко с хардуера и системните библиотеки на **ядрото** (_Термин на Английски език: Kernel_) на операционната система и служи за платформа на други приложения, които в повечето случаи се използват от крайния потребител или така наречен **приложен софтуер** (_Термин на Английски език: Applied Software_). 

![01_introduction.png](01_introduction.png) 
 
Операционните системи могат също да се разглеждат като системен софтуер, тъй като на практика те управляват всички други програми и ресурси. Други примери са **системни драйвери** (_Термин на Английски език: System Drivers_), **шелл** (_Термин на Английски език: Shell_), **текстов редактор** (_Термин на Английски език: Text editor_), **компилатор** (_Термин на Английски език: Compiler_) и **дебъгер** (_Термин на Английски език: Debugger_), **инструменти** (_Термин на Английски език: Tools_) и **демони** (_Термин на Английски език: Daemons_). 

Понякога един програмен продукт може да се разглежда като приложен и системен софтуер. Системите за бази данни изпълняват системни функции за други програми, но предлагат и инструменти, използвани в ежедневната работа на системни оператори и анализатори на данни. 

В Линукс, **системните инструменти** (_Термин на Английски език: System Tools_) обикновено се намират в директориите **/sbin** и **/usr/sbin**. 

От **системните програмисти**  (_Термин на Английски език: System Programmers_) се изисква да имат добра представа за хардуера и ОС, за да използват правилно и оптимално ресурсите на системата.

### Бележки
[^1]: Термин на Английски език: System Programming