## Мютекси

**Мютексите** (_Термин на Английски език: Mutexes_) се използват за предотвратяване на несъответствия на данните, които могат да възникнат когато множество нишки работят с една и съща област на паметта, извършени по едно и също време, или за предотвратяване на **състояния на състезание**, когато се очаква определен ред при извършване на операците с паметта.

**Състояние на състезание** (_Термин на английски език: Race Condition_) често възниква, когато две или повече нишки трябва да извършат операции в една и съща област на паметта, но резултатите от изчисленията зависят от реда, в който се изпълняват тези операции.

Мютексите се използват за сериализиране на споделени ресурси като памет. Всеки път, когато глобален ресурс е достъпен от повече от една нишка, ресурсът трябва да има мютекс, свързан с него.